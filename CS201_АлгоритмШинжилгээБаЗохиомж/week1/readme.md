# Алгоритмын үндэс | Удиртгал хичээл

> Алгоритм бол тодорхой үр дүн гаргаж авахын тулд дараалан гүйцэтгэх ёстой үйлдлүүдийн жагсаалт юм. эсвэл Алгоритм бол тодорхой үр дүн гаргаж авахын тулд баримтлах ёрөнхий дүрэм юм.

Программыг комптютерт шууд бичиж оруулах ёстой юy? Тэгж болно. Гэхдээ, программчлалд анхлан суралцаж буй хүний хувьд эхлээд бичих гэж буй программынхаа загвар буюу бүдүүвчийг зохиогоод дараа нь түүнийхээ дагуу программаа бичих нь илүү үр дүнтэй гэж мэргэжилтнүүд үздэг. Ийм загвар төлөвлөгөөг алгоритм гэдэг.

## Компьютерт зориулсан программын алгоритмыг бичихдээ тэмдэлгээний дараах хэлбэрүүдийг ашигладаг. Үүнд:

### Псевдо код

Псевдо код гэдэг нь программистад алгоритмаа боловсруулахад нь тусалж буй дурын зохиомол хэл юм.

* Псевдо код нь ярианы хэлтэй адил байх тул хэрэглэхэд эвтэйхэн боловч энэ нь программчлалын хэл биш.

###  Блок схем 

График дүрслэлээр, алгоритмыг өөр хоорондоо холбогдсон геометр обьектуудын дараалал хэлбэрээр илэрхийлдэг. Ийм дүрслэлийг алгоритмын блок схем хэмээн нэрийднэ.

example: flowgirithm

## Алгоритмын үндсэн чанар 

Сайн боловсруулсан алгоритм дараах үндсэн чанаруудыг хангасан байх ёстой. 

* Алгоритм нь дараалсан алхмууд буюу үйлдлүүдээс тогтсон байх

* Алгоритм нь аливаа даалгаварыг гүйцэтгэх төгсгөлөг тооны алхмуудаас бүрдсэн байх

* Алгоритмын алхам бүр оновчтой, алхам бүрд чухам ямар үйлдэл хийгдэх нь тодорхой байх

* Алгоритмд орох өгөгдөл, гарах үр дүнтэй (ашигтай) байх

* Алгоритм нь төгсгөлөг алхмын дараа даалгаврыг биелүүлж дуусагсан байх(хэрэв энэ үйлдэл боломжгүй бол даруй зогсдог байх, ямар нэг тодорхой шийдэлд хүрдэн байх)








